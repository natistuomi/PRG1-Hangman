**Hänga gubben spel i PRG1**

Natalie Tuomi 8 Februari 2022

**Inledning**

Syftet med arbetet var att skapa en egen version av det
klassiska spelet *hänga gubbe* med hjälp av dem grundläggande 
kunskaper inom programmering som vi arbetat med det här året. 
Det skulle utföras genom att först förstå problemet. Hur 
fungerar spelet? Sedan skulle vi lösa de mindre uppgifterna 
och koppla ihop dem för att så småningom lyckas lösa helheten.
Genom att dela upp problemet i delar blir det inte lika mycket
av en börda att lösa.

**Bakgrund**

Planeringen vid arbetets början användes för att få ett 
tydligt grepp om vad spelet behövde för delar. Detta kunde 
enkelt delas upp i tre huvudsakliga moment:

* Ett ord bestäms. 
* Spelet spelas med ordet som utgång.
* Spelet förklaras som en vinst eller förlust.

Sättet de olika delarna sedan skulle kunna utföras hade många 
möjliga lösningar så det var viktigt att ha en idé om hur det 
skulle gå till. Min plan var att jag skulle göra det enkelt 
för mig själv i början för att få ett fungerande program och 
sedan använda resterande tid för att förbättra och utveckla 
det. Därför hade min absolut första fungerande version av 
programmet t.ex. inte en slumpad ordlista. Istället skrev man 
själv in ett ord som sedan användes i spelet. 

När programmet väl skrevs började jag i main. Varje tillfälle 
jag stötte på flera kommandon som krävdes för att få fram en 
sak, bytte jag ut det mot ett metodnamn. Metoderna kunde vara 
för att undersöka om en bokstav fanns med i ordet, för att klumpa 
ihop output kommandon eller för att fylla flertalet andra små 
syften.

Varje metod testades i och med att den skrevs för att försäkra 
att den uppfyllde sitt syfte utan oönskade resultat. Efter att 
programmet var fungerande har det dessutom testats i sin helhet 
med papper och penna bredvid för att följa händelseförloppet. 
Det flera gånger när ordet fortfarande skrevs in manuellt 
eftersom man då kunde förutsäga hur varje handling borde 
besvaras.

**Positiva erfarenheter**

För att vara det första riktiga uppgiften som utförts med 
metoder tycker jag att det gick väldigt smidigt. Innan jag 
lämnade planeringsstadiet läste jag kapitlet i boken för att 
få en bättre förståelse för syntaxen och syftet med metoder, 
men även dess begränsningar. Detta var till stor hjälp med 
arbetet eftersom jag hade en någorlunda solid förståelse över 
hur jag kunder använda metoderna. Det var intressant att koppla 
ihop dem små delarna till ett stort program som skulle 
fungera oberoende av vilket ord som spelades. 

**Negativa erfarenheter**

Efter att jag fick programmet fungerande var det bland annat 
dags att förenkla vissa delar. Det gick bra på flera ställen, 
men vid min ordlista är slumpen hårdkodad på så vis att även 
om man skulle lägga till fler ord skulle man aldrig stöta på 
dem i spelet. Den hårdkodningen kunde jag inte komma runt och 
skulle definitivt vilja arbeta med mer i framtiden. 

Det jag känner skulle kunna behöva lite mer övning framöver är 
tänket när man bygger med metoder. I efterhand märker jag att 
min main skulle troligen kunna förenklas en hel del till att 
innehålla iallafall en tredjedel så många kommandon. Detta gör 
ingen skillnad i funktionen av programmet, men skulle göra det 
betydligt mycket enklare att få en snabb överblick på spelet 
utifrån koden.

**Sammanfattning**

Jag är väldigt nöjd med slutprodukten även om det finns vissa 
aspekter jag skulle älska att finslipa eller utveckla. Det är 
fullt fungerande och till visso även något roligt att köra. 
Mitt arbete har uppmärksammat dem områden jag bör arbeta lite 
mer på och även gett något av en bild på vad jag redan kan. 
Det är ett projekt som jag gärna skulle vilja återkomma till 
i framtiden för att se vad och hur jag skulle göra annorlunda. 
Detta både för att "fixa" dem aspekter jag skrivit om under 
negativa erfarenhet, men dessutom för att se vad mer jag skulle 
kunna göra med det. Det skulle bl.a. vara kul att kunna välja 
mellan olika ordlistor, välja att spela igen och kunna hålla i 
minnet en poänglista.